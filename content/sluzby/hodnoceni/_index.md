+++
title = "Formativní hodnocení"
+++

## Nastavení formativního hodnocení

Formativní hodnocení není „měkčí známkování“. Je to způsob, jak udělat učení
předvídatelné, smysluplné a bezpečné: žáci vědí, kam míří, podle čeho se
pozná posun a jak vypadá další krok.

O tuto službu se v EduSkills starají [Michal](/tym/michal/) a
[Pavel](/tym/grumpy/).

### Typické situace ve škole

- „Žáci nevědí, co se od nich čeká, dokud nedostanou známku.“
- „Zpětná vazba je moc obecná, a pak se nic nezmění.“
- „Slovní hodnocení zabere moc času a stejně působí jako skryté známky.“
- „Rodiče chtějí číslo, ale my chceme posun v učení.“

### Co je cílem

- bezpečné prostředí, kde se dá dělat chyba
- smysluplné učení a vnitřní motivace
- růst a posun, který je vidět a dá se popsat

### Na čem stavíme

Projdeme s vámi smysl hodnocení, limity známek, odměn a trestů a ukážeme
didaktické nastavení, kde je hodnocení přirozenou součástí učení (ne finální
verdikt na konci).

### Co spolu nastavíme v praxi

- cíle a kritéria: formulace, měřitelnost, aktivní slovesa; škály dosažení a
  jednoduché taxonomie
- růstové nastavení mysli: předem známé cíle a kritéria, která jsou pro žáky
  čitelná a použitelná
- sebehodnocení a vzájemné hodnocení: praktické nástroje, které žáky vedou k
  odpovědnosti a nezatěžují učitele administrativou
- zpětná vazba: popisný vs. hodnotící jazyk, provázání s kritérii,
  konstruktivní rámování a podpůrné kroky (scaffolding)
- slovní hodnocení: jak převést kritéria do souvislého textu a vyhnout se
  „skrytému známkování“
- využití AI: pomocník pro návrh kritérií, kontrolu jazyka a varianty zpětné
  vazby (učitel zůstává garantem)

### Jak to skládáme do celku

Nejde o sadu triků. Pomůžeme vám propojit cíle, kritéria, sebehodnocení a
zpětnou vazbu do jednoho plynulého procesu a zavést ho do praxe. Součástí je
i komunikace směrem k žákům, rodičům a učitelům tak, aby změna byla
pochopitelná a udržitelná.

<a class="action" href="/kontakt/">Chci se domluvit</a>
