+++
title = "Matematika"
aliases = ["sluzby/inovativni-vyuka/", "sluzby/informatika/"]
+++

## Matematika

O tuto službu se v EduSkills starají [Pavel](/tym/grumpy/) a [Michal](/tym/michal/).

Učíme matematiku tak, aby děti rozuměly tomu, co dělají, a uměly se o svoje
postupy opřít. Méně pouček a memorování, více představ, významu a ověřování.
Když děti chápou zápis a vztahy, dokážou si výsledky kontrolovat a vyvarují
se zbytečných chyb.

Nejde nám o rychlé „triky do písemky“. Jde nám o dlouhodobou kostru
matematiky napříč ročníky: stejné myšlenky se vrací v různých podobách a
dávají dohromady jeden jazyk.

### S čím školám nejčastěji pomáháme

  - když děti „počítají“, ale neví, proč to tak dělají
  - když se postupy učí jako recepty a pak se pletou při drobné změně zadání
  - když se chyby řeší jako nepozornost místo jako signál nepochopení
  - když se z matematiky stává sbírka oddělených kapitol bez návaznosti

### Co si z toho odnesete do výuky

  - jak učit děti číst matematický zápis a rozumět mu (ne ho jen napodobovat)
  - jak stavět početní dovednosti na vlastnostech čísel místo drilu
  - jak dělat geometrii intuitivně a propojit ji s realitou
  - jak pracovat se vztahy a funkcemi bez zbytečných zkratek a nepřesných pouček
  - jak vést děti k ověřování a k „počítání dvěma způsoby“

### Workshopy

  - [Učíme děti pracovat s čísly](/sluzby/matematika/cisla/)
  - [Učíme děti rozumět výrazům](/sluzby/matematika/vyrazy/)
  - [Učíme děti chápat prostor](/sluzby/matematika/geometrie/)
  - [Učíme děti rozumět matematickým vztahům](/sluzby/matematika/vztahy/)

### Jak to vypadá v praxi

Ukazujeme učitelům konkrétní aktivity a otázky do hodiny: jak vést děti k
tomu, aby uměly výsledek odhadnout, ověřit a vysvětlit; jak používat zápis
tak, aby byl oporou; a jak stavět úlohy tak, aby odhalily porozumění.

### Informatika a technologie

Na matematiku navazujeme i informatickým pohledem: učíme pracovat se
strukturou, jazykem a přesností. V praxi to často přirozeně přejde do toho,
jak ve škole tvořit kvalitní materiály (dokumenty, prezentace, jednoduché
weby) tak, aby byly konzistentní, snadno upravitelné a dlouhodobě udržitelné.

Pokud vás zajímají hlavně nástroje a workflow pro tvorbu materiálů, podívejte
se na službu [Technologické nástroje ve škole](/sluzby/technologie/).

<a class="action" href="/kontakt/">Chci matematiku pro naši školu</a>
